1.A. W jakim celu używa się klas abstrakcyjnych, a w jakim interfejsów?

Klas abstrakcyjnych używa się dla obiektów, które są ściśle ze sobą powiązane w celu zapewnienia wspólnej definicji klasy bazowej.
Klasy abstrakcyjne zawierają zarówno metody wraz z implementacją, jak i metody abstrakcyjne które jedynie definiują funkcjonalność (a ich implementacja następuje w klasach pochodnych).
Klasy pochodne mogą rozszerzać tylko jedną klasę abstrakcyjną.

Natomiast interfejsy wykorzystuje się w celu dostarczania wspólnej funkcjonalności niepowiązanym klasom.
Interfejsy definiują jedynie funkcjonalności, a ich implementacja następuje w klasach które je implementują.
Klasy pochodne mogą implementować wiele interfejsów.

1.B. Czym różni się tablica od listy liniowej?

Lista może mieć zmienną ilość elementów (jest dynamiczna), jak i z łatwością można dodawać, usuwać lub modyfikować poszczególne elementy.
Jednak elementy listy znajdują się w różnych obszarach pamięci, przez co czas dostępu do nich może się różnić.

Natomiast tablice zawiera ustaloną liczbę elementów tego samego typu. Możliwości dodawania, usuwania są utrudnione i nieoptymalne (z powodu kopiowania wszystkich elementów tablicy),
ale elementy tablicy znajdują w tym samym obszarze pamięci ułożone obok siebie, przez co czas odczytu do poszczególnych elementów jest praktycznie taki sam.
Ogólnie czas odczytu danych z tablicy jest zdecydowanie szybszy niż z listy.



